“Rozpałka” (#pisze pierwszy)

Rozsiądź się wygodnie
chcę wiedzieć wszystko
napędza mnie syntetyczne podniecenie 
urotropina 
mami twoje  zmysły 
wszechogarniające  ciepło
oszołomienie
muśnięcia języków płomieni 
fascynacja
eksplozje emocji  
w kominku aż skwierczy 
czas na mnie 
rozpadam się 
szarzeje 
zamieniam w popiół
początkowo ledwie wyczuwalne wonie 
stopniowo wypełniają pomieszczenie
amoniak i formalina 
nim miną  ci zawroty głowy
zostawię jeszcze kartkę z datą kolejnego spotkania 
tak na wypadek gdyby  potrzeba odwzajemnia
nie pozwalała  o sobie zapomnieć 

“Płomyczek”(#pisze pierwszy)

Chciałbyś mnie poznać 
może w coś zagramy 
nudno tu tak samemu  w popiele 
zasłonięte żaluzje 
teraz widzisz mnie jak na dłoni
tylko nie przyglądaj się za długo 
możesz się sparzyć
zamknięte drzwi
przepraszam  
on już  tak ma 
mój bratni płomień
pilnuje bym nie była zanadto rozgrzana 
pytasz czy kiedyś  widziałam ognisko
no ba sama byłam ogniskiem 
przez chwile 
kilka gałązek suchego chrustu ale się paliło
czemu zgasło
napełniona wanna 
rozerwijmy się trochę 
włączę  muzykę
uwielbiam piosenki o miłości 
drobne skoki temperatur 
objęcia płomieni
myślałam że o tym wie 
nie byłam gotowa
nie pozwolił mi odmówić
pudełko kolorowych tabletek  
tylko nie mów nikomu
to będzie nasz mały sekret 
on nie może o niczym wiedzieć
z resztą i tak by ci nie uwierzył
przeciez to jego kolega 
zapalona lampa 
czujesz ten żar 
nie będę już dłużej płomyczkiem
zamykam  oczy 
jestem supernową






“Iskierka”(#pisze pierwszy)

Wiem czego chcą mężczyźni 
Wzięłabym do buzi
Nie cierpię Romeo 
To co że był młodszy 
Szybko się wypalam 
Lubię robić sobie zdjęcia 
Wzniecać porządanie  
Kobieta to dzieło sztuki
Moje ciało buzuje 
Jest miękka i pachnąca 
Chłopcy są niedojrzali 
Jej palce w moich wargach 
Mają mnie za zdzirę 
Jestem iskierką
On kupił  pierścionek 
Nie chcę  prezentów
Czy jest mi z nim dobrze 
Chce go przekonać
Zaproponować układ 
Jak  zareaguje 
Już sama nie wiem 
Czy kiedyś zapłonę ?



“Moja dziewczyna “

Jej skóra w ogóle nie przypomina nadmorskiego piasku 
Jej piersi  gdzieś poza zakładką  “preferowane”
Nie mogę  dopatrzyć  się  brzoskwini gdy sięga  po pranie 
Nie zaoferuje  siebie  w zamian za odetkanie kranu
Trudno przyrównać jej kreskę do tej  z magazynu  mody 
Widziałem uśmiech którego  blask sprawiał że byłem w stanie kupić wszystko 
Uśmiech którego nie odwzorują jej popękane usta                                                                                     
Inne latają odrzutowcami zwiedzają opuszczone aquaparki 
A ona wciąż pozuje na tle tej samej  ściany 
Nigdy nie poznałem osobiście bogini instagrama 
Moja dziewczyna ma ledwie dwudziestu followersów
Ale kocham ją przez pryzmat moich oczu
Zupełnie wolny od wizji fotografa 





“Spotkanie” 

tykanie zegara
czekam na wiadomość 
wiatrak  narzeka bez celu
procesor zaraz się przegrzeje 
tykanie zegara 
gdzieś obok szmery w radiu 
wciąż te same odgłosy kroków
stopniowa autodestrukcja
tykanie zegara
to już 6 miesięcy 
brzęk telefonu 
cisza pochłonęła rzeczywistość 
jedno spojrzenie 
tykanie zegara 
zegara tykanie
tykanie zegara



“Kto pisał nasze twarze”

Kto pisał nasze twarze?
powoli wklepuje podkład ściągając go aż do szyi 
korektor wycisza lekki rumieniec moich myśli 
trochę pudru by utrwalić całą strukturę 
wciąż zbyt matowo
na przekór pani nilu 
przydało by się nadać temu nowych kolorów 
odrobina różo-bronzera
słodki zapach inspiracji 
konturuje i ożywia 
delikatne promienie zachodzącego słońca 
rozświetlają szczyty kości policzkowych
pora na brwi
dobija się głos z dna tafli
ostatni wybryk barbarzyńcy 
podkreślam naturalne rządze 
kilka warstw  cieni do oczu 
drobinki pierwotnych uczuć łatwiej rozcierają się na sobie 
jeszcze tylko szybka kreska tuszowanie rzęs i możemy przejść do ust
wklepuje pomadkę opuszkami palców
 na środku warg maluje transparentnym błyszczykiem 
“wyglądają na nieco rozmyte” 
czasu do wyjścia coraz mniej 
spalam  papierosa 
ostatnie spojrzenie
łagodny uśmiech
lustro ogłasza remis





“Dziś ja poprowadzę“

Zapach migdałów i dzikich róż roznosi się po całym mieszkaniu 
plastry miodu odrywają się i spadają z sufitu 
wszystko się lepi 
łóżko obsiadły pszczoły 
na satynowej pościeli skrzydełkami wybrzękują grzeszyny rytm 
w ustach wyczuwam nuty porannej kawy         
owoce liczi orzechy czekolada 
to staje się nie do zniesienia 
muszę wziąć prysznic 
szybko ściągam  z siebie przepocone ubranie 
wchodzę do kabiny 
odkręcam wodę   
czuje jak jej kropelki docierają do ognisk mojego ciała 
jak para wodna powoli  zaspokaja skórę
odrobina cielistego żelu
świadomość oddala się coraz bardziej
zamykam oczy
przypominają mi się aromaty brzozy i kardamonu 
tak typowe dla ciebie 
niezmienne
blaknące w świetle dnia 
widzę jak wiruje w tańcu niedopowiedzeń
udając że wszystko jest ok
zbyt nieśmiała by powiedzieć pass 
pora  się obudzić
owinięta czerwonym ręcznikiem 
odurzona ilością wrażeń
delikatnie szeptam ci na ucho
“Dziś ja poprowadze”


“Przyjaciele”

Wchodzę do kawiarni
zajmuje miejsce
sprawdzam godzinę  
za piętnaście trzecia
szedłem najwolniej jak potrafiłem a i tak został jeszcze kwadrans
rozglądam się dookoła
towarzyszy mi uczucie pustki
nikt nie lubi jeść w samotności
do stolika podchodzi kelnerka
zamówiłbym drinka  
zawsze łatwiej się nam wtedy rozmawiało
urwane zdania ciche pragnienia
mogliśmy zrzucić to  na lekki szum w naszych głowach
jednak dorosłość bierze górę
poproszę kawę i sernik z rodzynkami
pani powolnym krokiem odchodzi od stolika
jakiś chłopak  obok  próbuje skraść buziaka swojej dziewczynie
za szybą latają fotografie naszych wspólnych przeżyć
nie ma na nich dokładnie wyrysowanych twarzy
wszystko jest płynne i kolorowe
bardzo chciałbym powiedzieć
tak po ludzku że żałuje
ale wiem że nie byłem gotowy
wszystko ma swój czas
kelnerka przynosi zamówienie
słysze jak otwierają się drzwi
wchodzisz nieco poszarzała
odrobinę zakurzona
w lekko rozczochranych włosach
 do twarzy ci w codzienności
rozpoczynasz rozmowę od tak poprostu
jak zawsze
pozorne błahostki
odczucia
wrażenia
wchodzimy coraz głębiej
stopniowo
jesteśmy coraz bliżej
oboje czujemy to samo
coś się kończy
mógłbym zrobić coś żebyś została
może ty sama chciałabyś posiedzieć tu jeszcze pięć minut
jestem niezdecydowany
ty zdajesz się to dostrzegać  i otwarcie wysyłasz mi łagodny uśmiech
z nas dwojga to dojrzalsze   
na mnie już pora mówię spokojnie
jeszcze przez chwilę patrzymy się na siebie  dziękując że doszliśmy do końca
że nie ma nic po
ostatecznie wychodzę sam
bez żalu
niosąc  na plecach worek wspomnień
worek pięknych wspomnień



